VERSIONSINFORMATION<LF>
===================<LF>
Nedan är en beskrivning av vad de olika verisonerna av JavaPEG har för egenskaper.
<LF>
<LF>
Version 2.5<LF>
===========<LF>
Släppt 2011-xx-xx Version 2.5 av JavaPEG har möjligheten att organisera bilder i en sökbar databas. Databasen är decentraliserad och består av XML-filer, vilka skapas i varje katalog med bilder som skall ingå i databasen. Antingen läggs en katalog som innehåller bilder automatiskt till i databasen när katalogen väljs i JavaPEG eller genom att den läggs till efter att en fråga ställts, eller inte alls. Detta beteende är konfigurerbart i JavaPEGs inställningar. Det är möjligt att tilldela en bild en kommentar, en klassificering och ett obegränsat antal kategorier. Dessutom hamnar utvald Exif information automatisk i databasen. Databasen är sökbar på samtliga listade kriterier.
<LF>
<LF>
Det är möjligt att rotera bilder i bildvisaren; antingen manuellt i steg om 90 grader, eller automatiskt då en bild automatiskt roteras till korrekt visningsläge.
<LF>
<LF>
Det är möjligt att konfigurera detaljeringsnivån på de tooltips som visas i JavaPEG. Tre nivåer finns. Aktiverat, Utökat och Inaktiverat.
<LF>
<LF>
Det är möjligt att kopiera bilder till systemets klippbordshanterare.
<LF>
<LF>
Om en bild saknar tumnagel är det möjligt att låta JavaPEG skapa en temporär som visas i de lägen då tumnaglar visas i JavaPEG.
<LF>
<LF>
Det är möjligt att aktivera eller avaktivera en tumnagelcache och sätta en maxstorlek samt rensa tumnagelcachen.
<LF>
<LF>
Exif parametrarna Slutar hastighet och Bländarvärde har ändrats till Exponeringstid respektive F-nummer.
<LF>
<LF>
Version 2.4<LF>
===========<LF>
Släppt 2009-11-17 Version 2.4 av JavaPEG har två större tillägg. Det första är en inbyggd bildvisare som visar de bilder som lagts till i bildlistan på VISA BILDER tabben. Bildvisaren har förutom navigationssupport för framåt, bakåt och till valfri bild i bildlistan också möjlighet att automatiskt anpassa bildstorleken för att passa fönsterstorleken.
<LF>
<LF>
Det andra större tilläget är ett grafiskt gränssnitt för inställningarna. Från och med nu är det inte nödvändingt att göra inställningsändringar manuellt i inställningsfilen. Alla inställningsändringar kan göras inifrån JavaPEG-applikationen.
<LF>
<LF>
Som ett resultat av det nya inställnignsgränssnittet så har det föregående fristående gränssnittet för språkval tagits bort då den funktionaliteten har hamnat i det nya gränssnittet.
<LF>
<LF>
Övrig ny funktionalitet listas här nedan:
<LF>
<LF>
Ett nytt bildlisteformat har lagts till. Från och med nu är det möjligt att exportera bildlistor som stöds av bildvisare XnView. (http://www.xnview.com/)
<LF>
<LF>
Det är möjligt att använda tid- och datuminformation från när bildfilen senast ändrades när namnbyte sker, om det är så att tid och datuminformation saknas i Exif-informationen. Detta aktiveras i inställningarna.
<LF>
<LF>
För att spara utrymme så är det möjligt att få loggfilerna komprimerade i Zip-format när de roteras. 
<LF>
<LF>
För statistiska ändamål så är det möjligt att låta JavaPEG skicka med versionsnumret när en uppdateringskontroll mot uppdateringsservern sker. Den enda information som skickas är vilken version av JavaPEG det är som gör uppdateringskontrollen. Med andra ord, detta är totalt anonymt och ingen systemunik information skickas.
<LF>
<LF>
Knappar för att flytta en bild till toppen eller botten av bildlistan har lagts till på VISA BILDER-tabben.
<LF>
<LF>
Version 2.3<LF>
===========<LF>
Släppt 2009-08-03 Version 2.3 av JavaPEG är en ren buggrättningsversion. Den inbyggda funktionaliteten för nedladdning av den senaste versionen av JavaPEG fungerade inte och fungerar fortfarande inte i de föregående versioner som har stöd för att kontrollera om det finns en nyare version tillgänglig (2.1 & 2.2). Anledningen till att denna bugg uppkommit är att formatet på de URL:er som SourceForge har till de släppta versionerna av JavaPEG har ändrats och tidigare versioner av JavaPEG var inte generella nog att hantera denna förändring.
<LF>
<LF>
Version 2.2<LF>
===========<LF>
Släppt 2009-08-02 Version 2.2 av JavaPEG har fått en ny layout av det grafiska användargränssnittet. Från och med nu kan storleken förändras och således kan hela skärmytan på en högupplöst monitor utnyttjas helt. Storleken på alla huvudpaneler kan enkelt ändras och de kan även gömmas helt för att ge återstående synliga paneler mer yta. Storleken på varje panel sparas mellan programkörningar.
<LF>
<LF>
En andra stor skilland är att det separata filväljarfönstret för att välja källkatalog har ersatts med en ständigt tillgänglig trädstruktur som visar filsystemet. 
<LF>
<LF>
Det har också lagts till en meta data panel som visar detaljerad meta data för bilderna. Meta datat laddas och visas när en en tumnagelbild markeras.
<LF>
<LF>
Det har lagts till en ny variabel, "Ursprungligt filnamn", som kan användas i filnamnsmallen. Den sätter in det ursprungliga filnamnet för varje bild på den plats som variablen finns i filnamnsmallen. 
<LF>
<LF>
En statusrad har lagts till i nederkanten av användargränssnittet. Statusraden visas vald sökväg och antalet bilder i den katalogen och hur många kolumner och rader som visas i tumnagelrutnätet.
<LF>
<LF>
Förutom ovanstående så finns det ett helt nytt funktionalitetsområde i JavaPEG 2.2. Det är från och med nu möjligt, inte bara att byta namn på bilder utan också, att skapa bildlistor (slide shows). Det är möjligt att spara listor i ett internt JavaPEG-format för att senare laddas in igen för vidare bearbetning. Det är också möjligt att exportera bildlistor till listformat som stödjs av tredjeparts programvaror. I version 2.2 av JavaPEG finns det stöd för export av bildlistor till PolyView- och IrfanView-format.
<LF>
<LF>
Version 2.1<LF>
===========<LF>
Släppt 2009-05-21 Version 2.1 av JavaPEG har fått detaljerade utskrifter i loggen för namnbytes processen för namnbytet på JPEG-filer, kopierandet av icke JPEG filer och för kontrol av filitegriteten efter nämnda processer.
<LF>
<LF>
Från och med version 2.1 så sker (konfigurerbart) en kontroll mot en uppdaterigsserver om det finns någon nyare version av JavaPEG tillgänglig. Om en ny version finns tillgänlig så kommer dess skillnader mot nuvarande version visas och dessutom går det att ladda ner den nya versionen via JavaPEG
<LF>
<LF>
Om det finns en layout.xml fil som definierar hur tumnagelöversikten skall se ut som har skapats av användaren av JavPEG så kommer denna att valideras mot ett schema för att garantera dess korrekthet.
<LF>
<LF>
Version 2.0<LF>
===========<LF>
Släppt 2009-05-05 Version 2.0 av JavaPEG är mer eller mindre en ifrån grunden omskriven applikation i förhållande till versionerna 1.x, men med samma grundidé: att vara ett verktyg för att på ett enkelt och säkert sätt kunna byta namn på bilder tagna med en digitalkamera.
<LF>
<LF>
Programmet vill fortfarande ha en sökväg angiven till en katalog med bilder. När detta är gjort så skall en destinationskatalog väljas. Därefter återstår att skapa filnamns- och underkatalogsmallar och slutligen innan namnbytesprocessen startas så är det möjligt att välja om man vill få en tumnagelöversikt skapad.
<LF>
<LF>
En stor skillnad jämfört med de gamla versionerna är att denna enbart möjliggör kopiering av filerna och namnbytet kommer att ske på dess kopierade filer. Detta för att minimera risken för dataförluster.
<LF>
<LF>
Nyheter i denna version jämfört med tidigare:
<LF>
<LF>
Filväljaren för att leta upp katalogen med bilder som skall döpas om, visar tumnaglar av bilderna i den katalog som markerats i filväljaren, detta underlättar arbetet med att hitta rätt bilder.
<LF>
<LF>
När en katalog med bilder valts i filväljaren så kommer dessa att visas i programmets huvudfönster.
<LF>
<LF>
När en filnams- eller underkatalogsmall ändras så visas en omedelbar förhandsgranskning av hur de resulterande filnamnen blir med dessa mallarna.
<LF>
<LF>
Om en felaktig vairabel, otillåtet tecken, eller maximal sökvägslängd övrerskridits så visas detta som ett felmeddelande så fort som felet inträffat.
<LF>
<LF>
Innan namnbytesprocessen startar så sker en valideringprocess som säkerställer att alla inmatade värden är giltiga, att maximal sökvägslängd inte överskridits, att destinationskatalogen inte existerar, att det finns tillräkligt med utrymme att spara de nya kopierade filerna och att det går att skapa alla filer som finns i den valda källkatalogen i den valda destinationskatalogen. 
<LF>
<LF>
Efter namnbytesprocessen så sker en validering av att alla filer fått rätt namn och innehåll vid kopieringen och namnbytet från källkatalog till destinationskatalog.
<LF>
<LF>
Under hela namnbytesprocessen visas ett statusfönster som visar hur processen fortlöper.
<LF>
<LF>
Det är möjligt att styra utseendet på den tumnagelöversikt som kan skapas.
<LF>
<LF>
Det finns loggning till fil, för fel som kan inträffa. 
<LF>
<LF>
Version 1.01<LF>
============<LF>
Släppt 2007-02-02: Version 1.01 av JavaPEG är en i första hand buggrättad version, med rättningar i felmeddelanden och i omdöpningsmotorn.
<LF>
<LF>
Programmet hängde sig ifall en punkt fanns med som första eller sista tecken i filnamnsmall eller undermappsnamnsmallen. Samma problem fanns även för mellanslag först och sist i mallarna. Vidare fanns en förväxling mellan två felmeddelanden i den engelska språkfilen som rättades till.
<LF>
<LF>
Version 1.0<LF>
===========<LF>
Släppt 2006-11-27: Version 1.0 av JavaPEG klarar av att byta namn på jpg-filer som innehåller Exif-information.
<LF>
<LF>
Programmet byter namn enligt en mall som användaren anger i rutan för "FILNAMNSMALL". Det finns ett antal variabler att välja mellan, se rutan under rubriken "VARIABLER" för samtliga tillgängliga.
<LF>
<LF>
Användaren kan välja mellan att byta namn på originalfilerna eller på kopior vilka sparas i samma mapp som originalfilerna eller i en annan mapp eller slutligen i en undermapp i en annan mapp än originalfilerna. Vidare är det möjligt att ange hur undermappens namns skall se ut. Detta går till på samma sätt som för bildfilerna.
<LF>
<LF>
Innan processen sätts igång kan användaren välja ifall denne vill få tumnaglar av de omdöpta bilderna skapade. Samtidigt som detta skapas skapas också ett html-dokument, vilket, vid öppnande, visar samtliga skapade tumnaglar. Dessa tumnaglar länkar till respektive bilds fullskaleversion.
<LF>
<LF>
Som sista alternativ kan användaren välja ifall mappen med de omdöpta filerna skall öppnas automatiskt efter att omdöpningsprocessen är avklarad.
